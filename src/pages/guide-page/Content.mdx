###### Self-Review به چه درد میخوره؟
هدف از Self- Review اینه که عملکردمون رو طی سال گذشته مستند کنیم و ارزیابی خودمون رو از عملکردمون داشته باشیم. این اولا کمک می‌کنه تلاشی که در راستای اهداف شرکت بوده باشه یا رشدی که منجر به رشد شرکت شده باشه، نادیده گرفته نشه و ثانیا کمک میکنه برداشت خودمون رو از عملکردمون مستند کنیم و در مراحل بعدی بتونیم این برداشت رو با برداشت بقیه مقایسه کنیم و از این طریق اولویت‌های اساسی برای رشدمون رو مشخص کنیم تا بیشترین خروجی رو در سطح تیم داشته باشیم.
###### منظور از انتظاری که ازم میره چیه؟
همه ما بنا به برداشتی که از خودمون داریم و تجربه و دانشی که توی حوزه کاری‌مون داریم، سطحی از انتظارات توی سازمان و تیم شکل دادیم و سازمان و تیم انتظار داره که حداقل به اون انتظارات پاسخگو باشیم. حالا بنا به تمرکزمون توی هر دوره از مسیر حرفه‌ای‌مون ممکنه ارزیابی خودمون یا اطرافیان‌مون از عملکردمون توی اون شایستگی متغیر باشه. اما منظور از حد انتظار جمع‌بندی همه‌ی انتظاراتیه که ازمون میره و کاملا وابسته به میزان دانش، تجربه و سابقه‌مون داره.
###### منظور از شواهد چیه؟
نکته نوشتن شواهد اینه که سعی کنیم تا حد ممکن عینی، دور از قضاوت و احساسات باشه. یعنی اگه میگیم توی فلان ویژگی یا شایستگی کمتر از انتظاری که ازم میره عمل کرده‌م، سعی کنم دقیق اشاره کنم که چه کارهایی قرار بوده انجام بدم و انجام نداده‌م یا اگه چه کاری انجام می‌شد از خودم راضی می‌بودم و فکر می‌کردم انتظارات اطرافیانم رو توی تیم یا سازمان برآورده کردم.
###### منظور از مرجعیت تخصصی همون خفانت فنیه؟
نه! منظور از مرجیعت تخصصی اینه که محل رجوع دیگران توی حوزه‌ی دانشی خاصی باشی. برای رسیدن به این مهم و رشد این شایستگی، لازمه که احتمالا یک یا چند حوزه تخصصی رو به عنوان حوزه‌ی مورد علاقه خودمون انتخاب کرده باشیم و توی اون حوزه به تسلط لازم رسیده باشیم و ... اما اون چیزی که اینجا برامون مهمه نتیجه‌ی این فراینده. به این معنی که آیا تونستیم توی حداقل یه حوزه تخصصی اونقدر شناخته شده باشیم که محل مراجعه سایرین و پیشبرد حل مسائل تخصصی هم تیمی‌هامون یا سایر تیم‌ها باشیم؟
